<!DOCTYPE html>
<html lang="uk">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Велика Вечірня з Чином архиєрейського найменування</title>
    <link rel="stylesheet" href="css\reset.css">
    <link rel="stylesheet" href="css\normalize.css">
    <link rel="stylesheet" href="css/vesper-style.css">
</head>
<body>
    <main class="container">
        <header>
            <img class="logo" src="img/Герб владики.png" alt="Герб владики">
        </header>

        <div class="wrapper">
            <section>
                <h1 class="red">Велика Вечірня з Чином архиєрейського найменування</h1>
                <h2 class="red">ЧИН АРХИЄРЕЙСЬКОГО НАЙМЕНУВАННЯ</h2>
                <p class="red">Коли настане час і в храмі зберуться архиєреї, то головний святитель та два співсвятителі одягають на себе єпітрахилі, мантії, малі омофори, панагії та клобуки і стають перед іконостасом, повернуті на захід. Тоді два призначені священнослужителі приводять архиєреїв до того, хто має бути найменованим. Він вклоняється святителям. Перший священнослужитель голосно мовить до нього:</p>
                <p>Преподобний отче Максиме, Блаженніший, Божою милістю, Патріарх наш Святослав разом із Синодом Єпископів Української Греко-Католицької Церкви вибрали, а Святіший Вселенський Архиєрей Франциск, Папа Римський, поблагословив тебе бути єпископом богоспасаємого міста Стефаніяко.</p>
                <p><span class="red">Головний святитель:</span> Нехай будуть прочитані декрети.</p>
                <p>Тоді секретар Синоду читає декрети.</p>
                <p><span class="red">Головний святитель:</span> Ти чув текст декретів — якою буде твоя відповідь?</p>
                <p><span class="red">Найменований:</span> Тому, що Святіший Вселенський Архиєрей Франциск, Папа Римський, і Блаженніший, Божою милістю, Патріарх наш Святослав та Священний Синод вважають мене гідним на таке служіння, дякую, і приймаю, і нічого проти цього не маю.</p>
                <p><span class="red">Головний святитель:</span> Богові нехай буде подяка.</p>
                <h2 class="red">Мала ісповідь віри</h2>
                <p>Я, ієромонах Максим, вибраний на Єпископа Української Греко-Католицької Церкви з титулом міста Стефаніяко, з призначенням єпископом-помічником Донецького екзархату, твердою вірою ісповідую і визнаю всі правди, висловлені в Символі віри, а саме: Вірую в єдиного Бога Отця, Вседержителя, Творця неба і землі, і всього видимого і невидимого. І в єдиного Господа Ісуса Христа, Сина Божого, єдинородного, від Отця родженого перед усіма віками, світло від світла, Бога істинного від Бога істинного, родженого, несотвореного, єдиносущного з Отцем, що через Нього все сталося. Він задля нас, людей, і нашого ради спасіння зійшов із небес, і воплотився з Духа Святого і Марії Діви, і став чоловіком. І був розп'ятий за нас, за Понтія Пилата, і страждав, і був похований, і воскрес у третій день, згідно з Писанням. І вознісся на небо, і сидить праворуч Отця. І вдруге прийде зо славою судити живих і мертвих, а його царству не буде кінця. І в Духа Святого, Господа животворящого, що від Отця ісходить, що з Отцем і Сином рівнопоклоняємий і рівнославимий, що говорив через пророків. В єдину, святу, соборну й апостольську церкву. Ісповідую одне хрещення на відпущення гріхів. Очікую воскресіння мертвих і життя будучого віку. Амінь.</p>
                <p>Щиро приймаю і зберігаю всі правди про науку віри і моралі, які Церква урочисто проголосила чи звичайною Вчительською Владою висловила.</p>
                <h2 class="red">Присяга вірності єпископа римському архиєреєві</h2>
                <p>Я, ієромонах Максим, номінований Єпископом Української Греко-Католицької Церкви з титулом міста Стефаніяко, з призначенням єпископом-помічником Донецького екзархату, клянусь і присягаю, що завжди буду вірний Католицькій Церкві та Римському Архиєреєві найвищому Пастиреві, наступникові святого Апостола Петра у першості і Главі єпископського лику.</p>
                <p>Свобідною волею приймаю верховну владу Вселенського Архиєрея в Католицькій Церкві. Дбатиму, щоб навчали про його права і владу і боронили їх. Також з пошаною ставитимусь до уряду представників Римського Архиєрея, які діють від його імені.</p>
                <p>Присягаю зберігати та з найбільшою пильністю виконувати у ієрархічній спільності з Главою і членами єпископського лику апостольські обов’язки, передані єпископам, а саме, навчання Божого люду, його освячування і його ведення.</p>
                <p>Буду дбати про єдність Вселенської Церкви, а тому докладу всіх зусиль до того, щоб переданий від апостолів скарб віри зберігався в усій його повноті й чистоті. Дбатиму також, щоб передавались і пояснювались потрібні для спасіння правди і заповіді, так як їх подає Вчительська Влада Церкви. З батьківським духом піду назустріч і використаю усі засоби, щоб заблукані у вірі повернулись до повноти католицької істини.</p>
                <p>Маючи перед собою образ Христа, найвищого вічного Архиєрея, діятиму благоговійно, і довірене мені служіння буду виконувати так, щоб, стаючи взірцем для вірних моєї пастви, утвердити їх в осягненні християнської досконалості.</p>
                <p>Дбатиму про спільний правовий лад всієї Церкви і дотримання усіх церковних законів, зокрема тих, які приписані Кодексом Канонів Східних Церков. Пильно стежитиму і не допущу, щоб з'явилися погані звичаї, передусім у служінні слова і уділюванні Святих Таїнств.</p>
                <p>У завідуванні церковним майном старатимусь дбайливо ставитись до всякого добра, насамперед до того, який зібраний для богопочитання, для чесного утримання клиру та інших церковних служителів, як також для священного апостоляту і благодійної діяльності.</p>
                <p>Виконуючи дане мені післаництво, окремою любов’ю огортатиму усіх пресвітерів і дияконів, співпрацівників єпархії, а також ченців і черниць, які беруть участь у тому ж священному ділі. З найбільшою увагою старатимусь про священичі покликання , щоб забезпечити духовні потреби Церкви.</p>
                <p>Визнаю гідність мирян і сприятиму їй та посланництву, властивому мирянам у Церкві, зокрема місійній праці для благовіствування народів.</p>
                <p>Щоразу, як буду покликаний на собор чи інші законні колеґіяльні збори, візьму в них участь, якщо не буду мати поважної перешкоди , або в інший спосіб сприятиму їхній праці.</p>
                <p>У призначений термін або маючи іншу нагоду подам звіт з моєї пастирської праці Патріархові для переданим Апостольському Престолові і прийму водночас від цього Престолу розпорядження та поради, які виконуватиму зі старанністю та найбільшою пильністю.</p>
                <p>Так мені, Боже, допоможи, і це Святе Євангеліє, на яке кладу свою руку.</p>
                <h2 class="red">Присяга єпископа Української греко-католицької Церкви</h2>
                <p>В ім’я Отця, і Сина, і Святого Духа, Єдиного Божества, я, Максим, ієромонах, з Божої милості призначений на Єпископство богоспасаємого міста Стефаніяко, обіцяю та присягаю щиру, належну відданість і послух Блаженнішому, з Божої Благодаті, нашому Патріархові, моєму зверхникові Святославу, і наслідникам його.</p>
                <p>Кожного разу, коли Патріарх покличе мене на Синод, слухняно братиму в ньому участь без будь-яких застережень. Також присягаю, що вірно зберігатиму закони і традиції Української Греко-Католицької Церкви.</p>
                <p>Так мені, Боже, допоможи і це Святе Євангеліє.</p>
                <p class="red">На останніх словах присяги найменований кладе праву руку на Святе Євангеліє, яке лежить на аналої перед ним. По закінченні цілує Святе Євангеліє та стає з правої сторони (біля наймолодшого за хіротонією архиєрея). Архиєреї повертаються на схід.</p>
                <p><span class="red">Головний святитель:</span> Благословен Бог наш, завжди, нині, і повсякчас, і на віки вічні.</p>
                <p><span class="red">Лик:</span> Амінь.</p>
                <p><span class="red">Лик:</span> Слава тобі, Боже наш, слава тобі.</p>
                <p>Царю небесний, утішителю, Душе істини,* що всюди єси і все наповняєш,* скарбе дібр і життя подателю,* прийди і вселися в нас,* і очисти нас від усякої скверни,* і спаси, Благий, душі наші.</p>
                <p>Святий Боже, святий Кріпкий, святий Безсмертний, помилуй нас <span class="red">(тричі)</span>.</p>
                <p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
                <p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імені твого ради.</p>
                <p>Господи, помилуй <span class="red">(тричі)</span>.</p>
                <p>Слава Отцю, і Сину, і Святому Духові:* і нині і повсякчас, і на віки вічні. Амінь.</p>
                <p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
                <p><span class="red">Перший співсвятитель:</span> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
                <p><span class="red">Лик:</span> Амінь.</p>
                <p><span class="red">Тропар (гл. 8).</span> Благословенний єси, Христе Боже наш,* що премудрими рибаків явив;* зіславши їм Духа Святого,* і ним полонив вселенну.* Чоловіколюбче, слава Тобі.</p>
                <p>Слава Отцю, і Сину, і Святому Духові:* і нині і повсякчас, і на віки вічні. Амінь.</p>
                <p><span class="red">Кондак (гл. 8).</span> Коли Ти, зійшовши, язики змішав,* розділив Ти народи, Всевишній.* Коли ж вогненні язики Ти роздавав,* у з’єднання всіх Ти призвав;* І одноголосно славимо Пресвятого Духа.</p>
                <p><span class="red">Другий співсвятитель:</span> Помилуй нас, Боже, з великої милості Твоєї, молимось Тобі, вислухай і помилуй.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Другий співсвятитель:</span> Ще молимось за Святішого Вселенського Архиєрея Франциска, Папу Римського, Блаженнішого Патріарха нашого Святослава, Високопреосвященних Архиєпископів і Митрополитів і всіх боголюбивих Єпископів наших.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Другий співсвятитель:</span> Ще молимось за Преподобного ієромонаха Максима, сьогодні найменованого на Єпископа богоспасаємого міста Стефаніяко.</p>
                <p><span class="red">Лик:</span> Господи помилуй <span class="red">(тричі)</span>.</p>
                <p><span class="red">Другий співсвятитель:</span> Ще молимось за всю братію нашу і за всіх православних християн.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Другий співсвятитель:</span> Бо милостивий і чоловіколюбець Бог єси, Тобі славу возсилаємо, Отцю, і Сину, і Святому Духові, нині повсякчас і на віки вічні.</p>
                <p><span class="red">Лик:</span> Амінь.</p>
                <p><span class="red">Перший співсвятитель:</span> Премудрість. Пресвята Богородице, спаси нас.</p>
                <p><span class="red">Лик:</span> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
                <p><span class="red">Перший співсвятитель:</span> Слава Тобі, Христе Боже, надіє наша, слава Тобі.</p>
                <p><span class="red">Лик:</span> Слава Отцю, і Сину, і Святому Духові:* і нині і повсякчас, і на віки вічні. Амінь. Господи, помилуй <span class="red">(тричі)</span>. Блаженніший владико, благослови.</p>
                <p><span class="red">Головний святитель:</span> Ти, що з отчого і божественного лона вийшов, і з неба на землю зійшов, і прийняв усе наше єство, і обожествив його, а після того знову на небеса вийшов, і сидиш праворуч Бога і Отця, Ти послав на святих своїх учеників і апостолів божественного і святого, і єдиносущного і єдиносильного, і єдинославного і соприсносущного Духа, і Ним просвітив їх, а ними всю вселенну, Христос, істинний Бог наш, молитвами пречистої і пренепорочної святої своєї Матері, святих славних, прехвальних богопроповідників і духоносних апостолів і всіх святих помилує і спасе нас як благий і чоловіколюбець.</p>
                <p><span class="red">Лик:</span> Амінь.</p>
                <p class="red">Після цього виголошуються многоліття:</p>
                <p><span class="red">Головний святитель:</span> Святішому вселенському Архиєрею Франциску, Папі Римському, сотвори, Господи, многії і благії літа.</p>
                <p><span class="red">Перший співсвятитель:</span> Блаженнішому Патріарху нашому Святославу, сотвори, Господи, многії і благії літа.</p>
                <p><span class="red">Другий співсвятитель:</span> Високопреосвященним Архиєпископам і Митрополитам і всім Боголюбивим Єпископам нашим — членам Священного Синоду, сотвори, Господи, многії і благії літа.</p>
                <p><span class="red">Головний святитель:</span> Преподобному ієромонахові Максиму, сьогодні найменованому на єпископа богоспасаємого міста Стефаніяко, сотвори, Господи, в здравії, спасенії, посіщенії Духа Святого, многії і благії літа.</p>
            
                <h2 class="red">Велика Вечірня з Литією</h2>
            
                <p class="red">Усе світло у храмі включене.</p>
                <p><span class="red">Ієрей, який має бути найменований, одягнувши на себе підрясник, рясу, епітрахиль і фелон, відчиняє святі двері. Ієрей бере кадильницю та просить благословення на кадіння у патріарха. Ієрей кадить згідно з уставом святилище, а диякони випереджують його зі свічами. Після кадіння святилища диякон на солеї мовить:</span> Повеліте.</p>
                <p><span class="red">Лик:</span>  Блаженніший владико благослови.</p>
                <p><span class="red">Ієрей перед престолом виголошує:</span> Слава святій, одноістотній, животворній і нероздільній Тройці, завжди, нині і повсякчас, і на віки вічні.</p>
                <p><span class="red">Лик:</span>  Амінь. Прийдіте, поклонімся* Цареві нашому Богу.</p>
                <p>Прийдіте, поклонімся* Христові, Цареві нашому Богу.</p>
                <p>Прийдіте, поклонімся і припадім* до самого Господа Ісуса Христа, Царя і Бога нашого.</p>
                <p class="red">Продовжується кадіння ієреєм між двома дияконами зі свічами іконостасу, ікони храму на тетраподі чи на аналої, всього храму, хорів та вірних. Наприкінці входять в святилище ієрей кадить передню сторону престолу та архиєреїв, які перебувають на горному сідалищі.</p>
                <p class="red">Ієрей зачиняє святі двері, скидає з себе фелон, і виходить тільки в епітрахилі північними дверми перед святі двері, де читає вечірні молитви. Диякони залишаються у святилищі.</p>
                <h3 class="red">Псалом 103</h3>
                <p>Благослови, душе моя, Господа!* Господи, Боже мій, ти вельми великий!</p>
                <p>Ти одягнувся величчю і красою,* ти світлом, наче ризою, покрився.</p>
                <p>Ти розіп’яв, неначе намет, небо,* ти збудував твої горниці в водах.</p>
                <p>Із хмар собі робиш колісницю,* ходиш на крилах вітру.</p>
                <p>Вітри своїми посланцями учиняєш,* полум’я вогненне — слугами своїми.</p>
                <p>Ти заснував землю на її підвалинах,* не захитається по віки вічні.</p>
                <p>Безоднею, немов одежею, покрив її,* понад горами стали води.</p>
                <p>Перед погрозою твоєю вони тікали,* перед голосом грому твого тремтіли.</p>
                <p>Підвелися гори, зійшли долини до місця,* що ти їм призначив.</p>
                <p>Поставив їм границю, якої не перейдуть,* щоб знову покрити землю.</p>
                <p>Джерела посилаєш у ріки,* які течуть проміж горами.</p>
                <p>Усю звірину, що в полі, вони напувають,* дикі осли там гасять свою спрагу.</p>
                <p>Над ними кублиться небесне птаство,* з-поміж гілляк дає свій голос.</p>
                <p>Ти напуваєш гори з твоїх горниць,* земля насичується плодом діл твоїх.</p>
                <p>Вирощуєш траву для скоту, зела — на вжиток людям,* щоб хліб із землі добували:</p>
                <p>Вино, що серце людське звеселяє, олію, щоб від неї ясніло обличчя,* і хліб, що скріплює серце людське.</p>
                <p>Насичуються дерева Господні,* кедри ліванські, що посадив їх.</p>
                <p>На них гніздяться птиці;* бусли — на кипарисах їхнє житло.</p>
                <p>Високі гори для оленів,* скелі — для зайців притулок.</p>
                <p>Ти створив місяць, щоб значити пори;* сонце знає свій захід.</p>
                <p>Наводиш темряву, і ніч надходить,* що в ній ворушаться усі звірі дібровні.</p>
                <p>Левенята рикають за здобиччю своєю,* поживи від Бога для себе просять.</p>
                <p>Ховаються, як тільки зійде сонце,* лягають у своїх норах.</p>
                <p>Виходить чоловік до свого діла,* і до своєї праці аж до вечора.</p>
                <p>Яка їх, твоїх діл, Господи, сила!* У мудрості все ти створив, — повна земля твоїх створінь.</p>
                <p>Ось море велике, прешироке, * у ньому плазунів без ліку, звірів малих і великих.</p>
                <p>Там кораблі проходять,* є і левіятан, якого ти створив, щоб ним бавитися.</p>
                <p>Усі вони від тебе дожидають,* щоб дав їм у свій час поживу.</p>
                <p>Коли даєш їм, вони її збирають,* як розтулюєш твою руку, вони насичуються благом.</p>
                <p>Вони бентежаться, коли ховаєш вид свій;* як забираєш дух у них, вони гинуть і повертаються у свій порох.</p>
                <p>Зішлеш свій дух, — вони оживають,* і ти відновлюєш лице землі.</p>
                <p>Нехай слава Господня буде повіки,* нехай Господь радіє творами своїми.</p>
                <p>Спогляне він на землю, і вона стрясається,* торкнеться гір, вони димують.</p>
                <p>Я буду Господеві співати поки життя мого,* псалми співатиму, поки буду жити.</p>
                <p>Нехай буде приємна йому моя пісня;* у Господі я веселитимусь.</p>
                <p>Нехай грішники з землі щезнуть, і беззаконних більше нехай не буде.* Благослови, душе моя, Господа.</p>
                <p>Слава Отцю, і Сину, і Святому Духові: І нині і повсякчас, і на віки вічні. Амінь. Алилуя, алилуя, алилуя слава тобі, Боже! <span class="red">(тричі)</span>.</p>
                <h3 class="red">Вечірні молитви</h3>
                <p class="red">Під час 103-го псалма ієрей тихо читає перед святими дверми вечірні молитви.</p>
                <p>1. Господи щедрий і милосердний, довготерпеливий і многомилостивий! Вислухай молитви наші і зверни увагу на голос моління нашого і яви нам знак милости твоєї, наведи нас на дорогу твою, щоб ходили ми в твоїй правді. Звесели серця наші, щоб ми боялись імення твого святого, бо ти великий і твориш чуда; ти Бог єдиний і немає подібного тобі між богами, Господи. Ти сильний у милості і добрий у силі, аби допомагати й утішати, і спасати всіх, хто на ім’я твоє святе уповає. Бо тобі належить усяка слава, честь і поклоніння: Отцю, Сину, і Святому Духові, нині і повсякчас, і на віки вічні. Амінь.</p>
                <p>2. Господи, в обуренні твоїм не картай нас, ані в гніві твоїм нас не карай, але поводься з нами за милістю твоєю, Лікарю і Зцілителю душ наших. Приведи нас до бажаної пристані твоєї, просвіти очі сердець наших на пізнання твоєї правди і дай нам останок теперішнього дня мирний і безгрішний, і ввесь час життя нашого, заради молитов святої Богородиці і всіх святих. Бо твоя влада і твоє царство, і сила, і слава: Отця, і Сина, і Святого Духа, нині і повсякчас, і на віки вічні. Амінь.</p>
                <p>3. Господи, Боже наш! Згадай нас грішних і недостойних слуг твоїх, коли призиваємо святе ім’я твоє, і не осороми нас, коли очікуємо милости твоєї, але вислухай, Господи, усі наші спасенні прохання, і вчини нас достойними любити і боятися тебе від усього серця нашого і творити в усьому волю твою. Бо ти є добрий і чоловіколюбний Бог, і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
                <p>4. Невмовкаючими піснями і неустанними величаннями  святих  сил оспівуваний, наповни уста наші хвалінням твоїм, щоб віддавати шану імені твоєму святому; і дай нам частку і спадкоємство з усіма, що почитають тебе в правді і зберігають заповіді твої, молитвами святої Богородиці і всіх святих твоїх. Бо тобі належить усяка слава, честь і поклоніння: Отцю, і Сину, і Святому Духові, нині і повсякчас, і на віки вічні. Амінь.</p>
                <p>5. Благословенний ти, Господи Боже, Вседержителю, що знаєш думки людські, що відаєш те, чого ми потребуємо, і багато більше, ніж ми просимо, або розуміємо. Самий ти, чоловіколюбний Царю, у всьому добрий, задовольни нас багатством твоїх ласк, щоб ми непостидною совістю призивали святе ім’я твоє; і не введи нас у спокусу, але визволь нас від злого, і провидінням твоїм дай нам усе корисне. Бо тобі належить усяка слава, честь і поклоніння: Отцю, і Сину, і Святому Духові, нині і повсякчас, і на віки вічні. Амінь.</p>
                <p>6. Господи, Господи, що пречистою твоєю долонею все утримуєш, що довго терпиш нам усім, і жалієшся задля нашої злоби! Згадай твої милості і ласки, відвідай нас у твоїй доброті і дай нам пройти й останок нинішнього дня вільним від різних затій лукавого, і збережи наше життя без напастувань, благодаттю Святого твого Духа, — милістю, щедротами і чоловіколюб’ям єдинородного Сина твого, з яким і ти є благословенний, з пресвятим, добрим і животворним твоїм Духом, нині і повсякчас, і на віки вічні. Амінь.</p>
                <p>7. Боже великий і дивний, що несказанною добрістю і багатим промислом усім управляєш, і дав нам земні добра й запевнив нам обіцяне царство уділеними ласками впродовж цього дня, остерігши нас від усякого лиха! Дай нам і решту непорочно докінчити перед святою твоєю славою і величати тебе одного і доброго, і чоловіколюбного Бога нашого. Бо ти Бог наш і тобі славу віддаємо: Отцю, і Сину, і Святому Духові, нині і повсякчас, і на віки вічні. Амінь.</p>
                <p>8. Боже великий і вишній, в тебе одного є безсмертність і в світлі живеш недоступнім. Ти все створіння мудро створив, відокремив світло від темряви і сонце поклав, щоб правити днем, а місяць і зорі, щоб володіли ніччю, нас же грішних вчинив достойними і в теперішню годину стати перед твоїм обличчям, щоб тебе визнавати і принести тобі вечірнє славослов’я. Направ, Чоловіколюбче, молитву нашу, немов кадило, перед тобою і прийми її, як благовонний запах. Дай нам мирний цей вечір і близьку вже ніч; зодягни нас у броню світла; визволь нас від нічного страху і всякої речі, що в темряві з’являється, і дай сон, що його ти дарував на відпочинок нашій немічності, вільний від усякого маріння диявольського. Владико, давче добра, хай і на нашій постелі, бувши тобі милими, згадуємо вночі твоє ім’я і, просвічувані навчанням твоїх заповідей, встанемо в душевній радості до звеличування твоєї доброти, приносячи твоєму милосердю молитви і моління, за наші і всіх твоїх людей провини. Відвідай їх задля молитов святої Богородиці. Бо ти є добрий і чоловіколюбний Бог, і тобі віддаємо славу: Отцю, і Сину, і Святому Духові, нині і повсякчас, і на віки вічні. Амінь.</p>
                <p class="red">Диякон виходить на солею північними дверима.</p>
                <h3 class="red">Велика ектенія</h3>
                <p><span class="red">Диякон:</span> В мирі Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За мир з висот і спасіння душ наших, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За мир всього світу, добрий стан святих Божих Церков і з’єднання всіх, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За святий храм цей і тих, що з вірою, побожністю і страхом Божим входять до нього, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За Святішого Вселенського Архиєрея Франциска, Папу Римського, Блаженнішого Патріарха нашого Святослава, високопреосвященних архиєпископів і митрополитів наших, боголюбивих єпископів наших Кир Йосифа і Кир Степана та всіх боголюбивих єпископів наших, чесне пресвітерство, у Христі дияконство, за ввесь причет і людей, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За Богом бережений народ наш, за правління і все військо, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За місто це, і за кожне місто, країну і за тих, що вірою живуть у них, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За добре поліття, за врожай плодів земних і часи мирні, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> За тих, що плавають, подорожують, за недужих, страждаючих, полонених і за спасіння їх, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Щоб визволитися нам від усякої скорби, гніву і нужди, Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Заступи, спаси, помилуй і охорони нас, Боже, твоєю благодаттю.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
                <p><span class="red">Лик:</span> Тобі, Господи.</p>
                <p><span class="red">Ієрей:</span> Бо тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
                <p><span class="red">Лик:</span> Амінь.</p>
                <h3 class="red">Блажен муж</h3>
                <p>Блажен муж, — алилуя — що за радою безбожних не ходить. Алилуя.</p>
                <p>Бо Господь дбає про путь праведних,* а путь безбожних загине. Алилуя.</p>
                <p>Служіте Господеві в страсі* і радуйтеся у тремтінні. Алилуя.</p>
                <p>Блаженні всі,* що на нього надіються. Алилуя.</p>
                <p>У Господа спасіння;* і на твій народ — благословення твоє. Алилуя.</p>
                <p>Слава Отцю, і Сину, і Святому Духові: Алилуя <span class="red">(тричі)</span>.</p>
                <p>І нині і повсякчас, і на віки вічні. Амінь.</p>
                <p>Алилуя. Алилуя, алилуя, алилуя: Слава тобі, Боже! <span class="red">(тричі)</span>.</p>
                <p class="red">Після Блажен муж... диякон виголошує малу ектенію перед святими дверми, а по виголошенні повертається до святилища.</p>
                <p class="red">Мала єктенія</p>
                <p><span class="red">Диякон:</span> Ще і ще в мирі Господеві помолімся.</p>
                <p><span class="red">Лик:</span> Господи помилуй.</p>
                <p><span class="red">Диякон:</span> Заступи, спаси, помилуй і охорони нас, Боже, твоєю благодаттю.</p>
                <p><span class="red">Лик:</span> Господи помилуй.</p>
                <p><span class="red">Диякон:</span> Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом'янувши, самі себе, і один одного, і все життя наше Христу Богові віддаймо.</p>
                <p><span class="red">Лик:</span> Тобі Господи.</p>
                <p><span class="red">Ієрей:</span> Бо твоя є влада і твоє царство, і сила, і слава, Отця, і Сина, і Святого Духа, нині і повсякчас, і на віки вічні.</p>
                <p><span class="red">Лик:</span> Амінь.</p>
                <h3 class="red">Псалом 140</h3>
                <p class="red">Хор співає два перші стихи 140-го псалма, згідно з голосом перших стихир.</p>
                <p>Господи, взиваю я до тебе, вислухай мене.* Вислухай мене, Господи.* Господи, взиваю я до тебе, вислухай мене.* Почуй голос моління мого,*коли взиваю до тебе.* Вислухай мене, Господи.</p>
                <p>Нехай піднесеться молитва моя,* мов кадило перед тобою;* підношення рук моїх,* як жертва вечірня.* Вислухай мене, Господи.</p>
                <p>Постав, Господи, моїм устам сторожу;* до дверей губ моїх — варту!</p>
                <p>Не дай схилитися серцеві моєму * до чогось злого.</p>
                <p>Ані чинити лихі вчинки з людьми, що творять беззаконня,* — ні ласощів їхніх я не хочу їсти.</p>
                <p>Нехай праведник по-доброму б’є мене й виправляє,* а олія грішного нехай не намастить голови моєї.</p>
                <p>Я все-таки молитимусь,* незважаючи на їхні злі вчинки.</p>
                <p>Якщо суддів їхніх скинуть в ущелини скелі,* то почують, що слова мої любі.</p>
                <p>Немовби хтось розбив і розрив землю,* розкидано їхні кості перед адом.</p>
                <p>Бо до тебе, Господи, мій Боже, мої очі;* до тебе прибігаю, не губи душі моєї.</p>
                <p>Збережи мене від петлі, що її наставили на мене,* і від сильця тих, що творять беззаконня.</p>
                <p>Нехай грішники впадуть у власні сіті всі разом,* а я пройду безпечно.</p>
                <p class="red">Псалом 141</p>
                <p>Я голосом моїм до Господа взиваю,* я голосом моїм до Господа молюся.</p>
                <p>Скаргу мою перед ним виливаю,* мою скруту йому я виявляю.</p>
                <p>Коли тривожиться в мені дух мій, ти знаєш мою стежку.* На дорозі, де я ступаю, тайно розставили сильце на мене.</p>
                <p>Поглянь праворуч і подивися:* нема нікого, хто дбав би за мене.</p>
                <p>Нема куди мені втікати,* нема нікого, хто піклувався б мною.</p>
                <p>До тебе, Господи, взиваю й кажу:* Ти моє прибіжище, в землі живих ти — моя доля!</p>
                <p>Зверни увагу на моє благання,* бо я вельми нещасний.</p>
                <p>Спаси мене від гонителів моїх,* бо вони сильніші від мене.</p>
                <p>Виведи з в’язниці мою душу,* щоб дякувати імені твоєму.</p>
                <p>Мене обступлять праведники,* бо ти добро мені вчиниш.</p>
                <h3 class="red">Псалом 129</h3>
                <h3 class="red">Стихири</h3>
                <p><span class="red"><span class="red">Стих:</span></span> З глибин взиваю до тебе, Господи,* Господи, почуй мій голос.</p>
                <p><span class="red">(г. 2, подібний: Коли з дерева):</span> Коли чудний Михаїл з неба на землю скинув змія великого,* змія ветхого, званого дияволом і сатаною,* що хоботом свого безумства відірвав третину зір небесних, тобто ангелів,* тоді лукавством своїм він потягнув за собою ввесь рід людський,* запустивши смертоносну отруту в його коріння.* Однак вона не досягнула тебе, блаженніша Донько Якимова,* що єдина непорочно зачалася і непорочною зосталася.</p>
                <p><span class="red"><span class="red">Стих:</span></span> Нехай будуть твої вуха уважні,* до голосу благання мого.</p>
                <p>Коли чудний Михаїл з неба на землю скинув змія великого,* змія ветхого, званого дияволом і сатаною,* що хоботом свого безумства відірвав третину зір небесних, тобто ангелів,* тоді лукавством своїм він потягнув за собою ввесь рід людський,* запустивши смертоносну отруту в його коріння.* Однак вона не досягнула тебе, блаженніша Донько Якимова,* що єдина непорочно зачалася і непорочною зосталася.</p>
                <p><span class="red">Стих:</span> Коли ти, Господи, зважатимеш на беззаконня,* то хто встоїться, Господи. Та в тебе є прощення.</p>
                <p>Змій, щоправда, жінкою звів рід людський,* але й жінкою був переможений.* Творець бо, змилосердившись над ділом рук своїх,* ворожнечу поклав між ним і Жінкою – преблагословенною Дівою Марією* − між потомством його та її потомством – Ісусом Христом.* Вони розчавили його голову,* від нього ж не були ніколи пошкоджені,* і так спасли від його насильства рід людський.</p>
                <p><span class="red">Стих:</span> Задля імени твого надіюсь на тебе, Господи,* надіється душа моя на слово твоє; надіється душа моя на Господа.</p>
                <p>Полки святих і вибранців Божих,* змагаючись із сатаною, перемогли його,* але не так, як ти, преблагословенна Богомати!* Бо, перше ніж перемогти його, вони були ним поневолені,* коли зачались у грісі первороднім.* А ти єдина зачалася без гріха і до кінця без гріха перебувала,* повсякчасно вільна від його влади.</p>
                <p><span class="red">Стих:</span> Від ранньої сторожі до ночі* від ранньої сторожі нехай уповає Ізраїль на Господа.</p>
                <p><span class="red">(г. 5):</span> Небесний Жених – Христос Господь* своєю пречистою кров'ю здобув собі невісту – святу Церкву.* Він учинив її собі славною,* на якій немає скверни ні порока,* очистивши її найперше купіллю водною від плями гріховної.* А ти, пресвята Діво, ціною тієї ж пречистої крови* вдостоїлась непорочности в самім своїм зачатті,* появивши в собі безплямний образ непорочности святої Церкви.* Ти чуєш від свого небесного обручника, що каже:* Як лілея між будяками, так люба моя між доньками;* і знову: Уся ти гарна і вади нема в тобі.</p>
                <p><span class="red">Стих:</span> Бо в Господа милість і відкуплення велике в нього;* він визволить Ізраїля від усього беззаконня його.</p>
                <p>Небесний Жених – Христос Господь* своєю пречистою кров'ю здобув собі невісту – святу Церкву.* Він учинив її собі славною,* на якій немає скверни ні порока,* очистивши її найперше купіллю водною від плями гріховної.* А ти, пресвята Діво, ціною тієї ж пречистої крови* вдостоїлась непорочности в самім своїм зачатті,* появивши в собі безплямний образ непорочности святої Церкви.* Ти чуєш від свого небесного обручника, що каже:* Як лілея між будяками, так люба моя між доньками;* і знову: Уся ти гарна і вади нема в тобі.</p>
                <h3 class="red">Псалом 116</h3>
                <p><span class="red">Стих:</span> Хваліте Господа всі народи!* Прославляйте його всі люди!</p>
                <p>Заспіваймо, вірні, з святим богоотцем і пророком Давидом* про непорочну Діву Марію:* Бистрі річкові потоки звеселюють місто Боже,* бо свій осідок освятив Всевишній.* Бог серед нього, − воно не похитнеться;* Бог йому допоможе перед світанком.* Бо тебе, Богомати, вибрав Всевишній на свій осідок;* він освятив і допоміг тобі раннім-ранком,* вчинивши тебе непорочною вже з першої миті зачаття твого.</p>
                <p><span class="red">Стих:</span> Велике бо до нас його милосердя, і вірність Господа повіки.</p>
                <p>З цього пізнали ми, Всенепорочна,* що Всевишній полюбив тебе понад усіх,* бо ворог твій, сатана, ніколи не втішався тобою.* Він пробував заволодіти тобою від зачаття твого, але безуспішно;* бувши князем тьми,* осліплюваний був блиском благодаті Божої, що опромінювала тебе.* Тому, тремтівши, повертався, не припускаючи,* що це та жінка, яка голову його має розчавити.</p>
                <p><span class="red">(г. 8):</span> Слава Отцю, і Сину, і Святому Духові: І нині і повсякчас, і на віки вічні. Амінь.</p>
                <p>Зібравшись нині духом у домі Йоакима й Анни,* припадімо, всі роди, до одуховленого Кивота Божого,* що спочиває в лоні богомудрої Анни;* його з нетлінного дерева, яке не знало гріховної скази,* сьогодні спорудив Законодавець нової благодаті.* Він звідусіль обклав його чистим золотом* освячуючої ласки Святого Духа;* херувимам же наказав невпинно отіняти його зверху крилами.* На нім бо, як на колісниці, має сидіти Бог слави,* який хоче визволити людей своїх з неволі духовного фараона* і привести до вишньої землі обітуваної.* Він переможе ворогів, які на них наступають,* бо вони з вірою кличуть: Встань, Господи, і нехай втікають усі,* що тебе ненавидять!</p>
                <p class="red">Коли почнуть співати останню стихиру, ієрей одягає фелон, поблагословивши і поцілувавши його та, на „Слава:”, приходить з дияконами перед святий престол. Відчиняються святі двері. Диякон бере кадильницю і, після того, як ієрей поблагословить кадило, разом з ієреєм обходить святий престол, починаючи від правого боку і, попереджувані свіченосцями, виходять північними дверми.</p>
                <p class="red">Стають перед святими дверми: свіченосці по протилежних боках, один – біля ікони Богородиці, другий – біля ікони Спасителя, диякон – посередині, а за ним – ієрей. Ієрей і диякон схиляють голови.</p>
                <p><span class="red">Диякон, простягаючи орар, мовить потиху:</span> Господеві помолімся, <span class="red">а ієрей мовить потиху молитву входу:</span> Добрий Чоловіколюбче Царю, що все благословляєш! Молимось тобі наполегливо, серцем сокрушеним і духом смиренним: Благослови наші входи і виходи, Христе, істинний Боже наш. Бо прихід твій і вознесіння, і пожиття з людьми завжди благословенне: нині і повсякчас, і на віки вічні. Амінь.</p>
                <p><span class="red">По молитві входу диякон, вказуючи орарем на схід, каже до ієрея:</span> Благослови, владико, святий вхід.</p>
                <p><span class="red">Ієрей благословляє до сходу і каже:</span> Благословенний вхід святих твоїх, нині і повсякчас і на віки вічні.</p>
                <p><span class="red">Диякон:</span> Премудрість прості!</p>
                <p><span class="red">Лик:</span> Світло тихе святої слави, безсмертного Отця небесного, святого, блаженного, Ісусе Христе! Доживши до заходу сонця, бачивши світло вечірнє, славимо Отця, і Сина, і Святого Духа – Бога. Достойно є повсякчас прославляти тебе голосами побожними, Сину Божий, що життя даєш усьому світу; тому світ увесь славить тебе.</p>
                <p class="red">Під час співу „Світло тихе” диякон і ієрей входять у святилище перед святий престол, а свіченосці вертаються туди бічними дверми. Відтак диякон творить звичайне кадіння.</p>
                <p class="red">Після кадіння і закінчення пісні диякон, підійшовши до святих дверей і дивлячись на людей, виголошує: Будьмо уважні!</p>
                <p><span class="red">Патріарх:</span> Мир всім.</p>
                <p><span class="red">Диякон:</span> Премудрість, будьмо уважні!</p>
                <h3>Прокімен</h3>
                <p><span class="red">У середу ввечері: Псалом 53 (г.5):</span> Боже, ім'ям твоїм спаси мене,* і силою твоєю суди мене.</p>
                <p><span class="red">Стих:</span> Боже, почуй мою молитву, вислухай слова уст моїх.</p>
                <h3>Читання</h3>
                <p><span class="red">Диякон:</span> Премудрість.</p>
                <p><span class="red">Чтець:</span> З книги Буття читання</p>
                <p><span class="red">Диякон:</span> Будьмо уважні.</p>
                <p><span class="red">Чтець:</span> З усіх же польових звірів, що їх створив Господь Бог, найхитріший був змій. Він і сказав до жінки: «Чи справді Господь Бог велів вам не їсти ні з якого дерева, що в саді?» Жінка відповіла змієві: «Нам дозволено їсти плоди з дерев, що в саді. Тільки плід з дерева, що посеред саду, Бог наказав нам: Не їжте його, ані не доторкайтесь, а то помрете». І сказав змій до жінки: «Ні, напевно не помрете! Бо знає Бог, що коли скуштуєте його, то відкриються у вас очі, і ви станете, як Бог, що знає добро і зло». Тож побачила жінка, що дерево було добре для поживи й гарне для очей і приманювало, щоб усе знати; і взяла з нього плід та й скуштувала й дала чоловікові, що був з нею, і він теж скуштував. Тоді відкрилися їм обом очі, й вони пізнали, що вони нагі; тому позшивали смоковне листя і поробили собі пояси. Але почули вони луну від Господа Бога, що ходив собі садом під час денної прохолоди, і сховався чоловік із своєю жінкою від Господа Бога, серед дерев саду. Тоді Господь Бог покликав чоловіка і спитав його: «Де ти?» Той відповів: «Я чув твою луну в саді й злякався, бо я нагий, тож і сховався». Він же сказав: «Хто тобі сказав, що ти нагий? Чи не їв ти з дерева, що я наказав тобі не їсти?» Чоловік відповів: «Жінка, яку ти дав мені, щоб була зо мною, дала мені з дерева, і я їв». Тоді Господь Бог сказав до жінки: «Що ти це наробила?» Жінка відповіла: «Змій обманув мене, і я їла». Отож Господь Бог сказав до змія: «За те, що ти вчинив це, будь проклятий з-поміж усякої скотини та з-поміж усіх диких звірів. На череві твоїм будеш повзати і їстимеш землю по всі дні життя твого. Я покладу ворожнечу між тобою і жінкою і між твоїм потомством та її потомством. Воно розчавить тобі голову, а ти будеш намагатися увіп’ястися йому в п'яту» (Бут. 3, 1-15)</p>
                <p><span class="red">Диякон:</span> Премудрість.</p>
                <p><span class="red">Чтець:</span> З книги Юдити читання</p>
                <p><span class="red">Диякон:</span> Будьмо уважні.</p>
                <p><span class="red">Чтець:</span> Усі розійшлися, і в спочивальні нікого, чи він малий, чи великий, не зосталось. Тоді Юдита стала біля його ліжка та й промовила в дусі: «Господи, Боже Всемогутній! Поглянь на діло рук моїх у цю годину для звисочення Єрусалиму! Бо нині час допомогти твоєму спадкоємству і виконати мій намір − розгромити ворогів, що проти нас повстали». І підійшовши до підпори ложа, що була близько від голови Олоферна, зняла шаблюку з неї й, наблизившись до ложа, схопила його голову за волосся і сказала: «Скріпи мене, Господи, Боже Ізраїля, цієї днини!» І двічі щосили вдарила його по шиї, й відтяла йому голову. Потім відкотила тіло від постелі, здерла із стовпців заслону й за якийсь час вийшла; голову Олоферна ж дала вона слугині, яка вкинула її в торбу на харчі. По тому вийшли через табір обидві разом, за звичаєм, на молитву і, пройшовши табором, обійшли байрак, зійшли вгору до Ветулії й прибули під браму міста. Ще здалека закричала Юдита до вартових, що були при воротах: «Відчиніть, відчиніть ворота! З нами Бог, наш Бог; він ще докаже сили в Ізраїлі, виявить свою потугу проти ворогів, як він і зробив нині!" Скоро мужі міста почули її голос, притьмом зійшли до воріт міських та й скликали старших міста. І збіглись усі від найменшого до найбільшого, бо їм здавалось неймовірним, що вона повернулась, тож, відчинивши браму, прийняли їх, запалили вогонь, щоб було видко, та оточили їх. Юдита ж до них промовила вголос: «Хваліте Бога, хваліте! Хваліте Бога, що не відвернув своєї милости від дому Ізраїля, і розгромив цієї ночі моєю рукою ворогів наших». Тоді вийняла вона з торби голову й показала їм, кажучи: «Ось голова Олоферна, головного полководця асирійського війська; ось завіса, що під нею він спав, коли був п'яний! Господь його побив рукою жінки! Слава Господеві, що зберіг мене на путі, якою я ступала, бо мій вигляд звів його − йому ж на погибель. Він не вчинив зо мною гріха мені на ганьбу та на сором». Зрадувався вельми ввесь народ і, припавши до землі, поклонились вони Богові й сказали разом: «Благословен єси, Боже наш, що нині знищив єси ворогів твого народу!» Озія ж промовив до неї: «Благословенна ти, дочко, Богом Всевишнім понад усіх жінок на землі! Благословенний Господь Бог, що створив небо й землю, що повів тебе на те, щоб стяти голову вождеві наших ворогів. Уповання на тебе ніколи не пропаде в серці людей, які згадуватимуть повіки силу Божу. Хай Бог тобі вчинить, на вічне вивищення, щоб ти зазнала благ за те, що власного життя не пощадила тоді, як рід наш був принижений, але відвернула наш занепад, поводившись по правді перед нашим Богом». Ввесь народ озвався: «Нехай так буде!» (Юдити 13, 4-20)</p>
                <p><span class="red">Диякон:</span> Премудрість.</p>
                <p><span class="red">Чтець:</span> З книги Естери читання</p>
                <p><span class="red">Диякон:</span> Будьмо уважні.</p>
                <p><span class="red">Чтець:</span> Так пішов цар із Аманом бенкетувати до цариці Естери. Знову на другий день бенкетування з вином сказав цар до Естери: «Яке твоє бажання, царице Естеро? Воно буде вдоволене тобі! Яка твоя просьба? Навіть і до половини царства, і вона буде виконана!» Тоді цариця Естера у відповідь сказала: «Коли я, царю, знайшла ласку в твоїх очах і коли цареві до вподоби, нехай буде дароване мені моє життя за моїм бажанням і народові моєму на мою просьбу; бо ми, я і народ мій, видані, щоб нас вигубити, повбивати й винищити. Коли б ми були запродані як раби та як рабині, то я мовчала б, бо це лихо не спричинило б шкоди для царя!» На це цар відповів цариці Естері: «Хто він такий і де він, що наважився в своєму серці таке зробити?» Естера відповіла: «Ворог і гнобитель − оцей злющий Аман!» І затрусивсь Аман від страху перед царем і царицею. Тоді цар розгніваний устав від бенкету й пішов у сад біля палацу, а Аман, зоставшися, заходивсь благати царицю Естеру за своє життя, бо зрозумів, що від царя йому була призначена загибель. Як же цар повернувся з саду, що коло палацу, в дім бенкету, Аман припав був до лежанки, де була Естера. Цар скрикнув: «Невже він хоче знасилувати ще й царицю в мене вдома?» Тільки що вийшло те слово з уст царя, а вже й накрили Аманові лице. І сказав Харвона, один з присутніх скопців царських: «Он і шибениця стоїть у домі Амана, 50 ліктів заввишки, що її Аман приготував на Мардохея, який сказав був добре слово для царя!» Цар звелів: «Повісьте його на ній!» І повісили Амана на шибениці, що він споготовив для Мардохея, і вгамувався гнів царський. (Естери 7, 1-10)</p>
                <p class="red">Ектенія</p>
                <p><span class="red">Диякон:</span> Промовмо всі з усієї душі і з усієї мислі нашої, промовмо.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Господи, Вседержителю, Боже отців наших, молимось тобі, вислухай і помилуй.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Помилуй нас, Боже, з великої милости твоєї, молимось тобі, вислухай і помилуй.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Диякон:</span> Ще молимось за Святішого Вселенського Архиєрея Франциска, Папу Римського, і за Блаженнішого Патріарха нашого Святослава, високопреосвященних архиєпископів і митрополитів наших, боголюбивих єпископів наших Кир Йосифа і Кир Степана та всіх боголюбивих єпископів наших, і за отців наших духовних, і всіх у Христі братів наших.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Диякон:</span> Ще молимось за Богом бережений народ наш, за правління і за все військо.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Диякон:</span> Ще молимось за тут присутніх людей, що очікують від тебе великої і багатої милости, за тих, що творять нам милостиню, і за всіх православних християн.</p>
                <p><span class="red">Лик:</span> Господи, помилуй <span class="red">(тричі)</span>.</p>
                <p><span class="red">Ієрей:</span> Бо милостивий і чоловіколюбець Бог єси і тобі славу возсилаємо: Отцю, і Сину, і Святому Духові, нині і повсякчас, і на віки вічні.</p>
                <p><span class="red">Лик:</span> Амінь.</p>
                <h3>Сподоби, Господи</h3>
                <p>Сподоби, Господи, цього вечора * без гріха зберегтися нам.</p>
                <p>Благословенний ти, Господи, Боже отців наших,* і хвальне і прославлене ім’я твоє навіки. Амінь.</p>
                <p>Нехай буде, Господи, милість твоя на нас,* бо ми надіємось на тебе.</p>
                <p>Благословенний ти, Господи,* навчи мене установ твоїх.</p>
                <p>Благословенний ти, Владико,* врозуми мене установами твоїми.</p>
                <p>Благословенний ти, Святий,* просвіти мене установами твоїми.</p>
                <p>Господи, милість твоя повіки,* не покидай діло рук твоїх.</p>
                <p>Тобі належить хвала,* тобі належить пісня.</p>
                <p>Тобі належить слава:* Отцю, і Сину, і Святому Духові:</p>
                <p>Нині і повсякчас,* і на віки вічні. Амінь.</p>
                <h3 class="red">Ектенія</h3>
                <p><span class="red">Диякон:</span> Сповнім вечірню молитву нашу Господеві.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Заступи, спаси, помилуй і охорони нас, Боже, твоєю благодаттю.</p>
                <p><span class="red">Лик:</span> Господи, помилуй.</p>
                <p><span class="red">Диякон:</span> Вечора всього досконалого, святого, мирного і безгрішного у Господа просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Ангела миру, вірного наставника, охоронця душ і тіл наших у Господа просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Прощення і відпущення гріхів, і прогрішень наших у Господа просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Доброго і пожиточного для душ наших і миру для світу у Господа просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Осталий час життя нашого в мирі й покаянні скінчити у Господа просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Християнської кончини життя нашого, безболісної, бездоганної, мирної, і доброго одвіту на страшному суді Христовому просім.</p>
                <p><span class="red">Лик:</span> Подай, Господи.</p>
                <p><span class="red">Диякон:</span> Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
                <p><span class="red">Лик:</span> Тобі, Господи.</p>
                <p><span class="red">Ієрей:</span> Бо ти Бог милости, ласк і чоловіколюбности, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
                <p><span class="red">Лик:</span> Амінь.</p>
                <p><span class="red">Патріарх:</span> Мир всім.</p>
                <p><span class="red">Лик:</span> І духові твоєму.</p>
                <p><span class="red">Диякон:</span> Голови ваші перед Господом схиліть.</p>
                <p><span class="red">Лик:</span> Тобі, Господи.</p>
                <p><span class="red">Ієрей читає тихо:</span> Господи, Боже наш, що прихилив небо і зійшов на спасіння людського роду! Зглянься на слуг твоїх і на спадкоємство твоє, бо перед тобою, страшним і чоловіколюбним Суддею, слуги твої схилили свої голови і зігнули свої шиї, не від людей очікуючи допомоги, але на твою надіючись милість і твого очікуючи спасіння; тож оберігай їх повсякчасно, і в цей вечір, і в прийдешню ніч збережи від усякого ворога, і від будь-якого зазіхання диявольського, і від думок марних, і спогадів лукавих.</p>
                <p><span class="red">Ієрей:</span> Нехай буде влада царства твого благословенна і препрославлена: Отця, і Сина, і Святого Духа, нині і повсякчас, і на віки вічні.</p>
                <p><span class="red">Лик:</span> Амінь.</p>
                <p class="red">Відкриваються святі двері і включається все світло.</p>
                <h3 class="red">Стихири на Литії</h3>
                <p><span class="red">(г. 1):</span> Достойно воно, щоб Цариця неба й землі,* чесніша від херувимів і незрівнянно славніша від серафимів* зачалась і зостала непорочною,* як були створені й перебували святі ангели;* щоб вони, слугами Божими бувши,* не могли виносити себе понад свою Царицю – Матір Божу.* Це Господь так ізволив й уклав усе премудро.* Йому слава й похвала!</p>
                <p>Достойно воно, щоб Жінка, єдино вибрана,* з благословенним її Плодом непорочно зачалась,* щоб припинити хвальбу сатани,* немовби Матір Божа була будь-коли під його владою.* Це Господь так ізволив й уклав усе премудро.* Йому слава й похвала!</p>
                <p>Достойно воно, щоб друга Єва, як і другий Адам,* без гріха були створені й без гріха перебували.* Від них бо відродження людського роду розпочалось,* як від першого Адама й першої Єви падіння:* від Христа бо, як первопочатку життя духовного,* від Марії ж, як від засобу, якого вжив Христос для відродження.* Це Господь так ізволив і уклав усе премудро.* Йому слава й похвала!</p>
                <p>Слава Отцю, і Сину, і Святому Духові: І нині і повсякчас, і на віки вічні. Амінь.</p>
                <p>Годилось, щоб Отець обдарував непорочним зачаттям ту,* що була йому подібна у родженні Сина;* Син обдарував свою матір, Святий же Дух − свою обручницю:* щоб вона понад усі створіння сповнилась небесними ласками* й уподібнилася своєму Творцеві.* Свята Тройця так ізволила й уклала все премудро.* Їй слава й похвала!</p>
                <h3 class="red">Литійні молитви</h3>
                <p class="red">Хор зачинає литійні стихири; кадіння за уставом; Патріарх з хрестом у руці, найменований ієрей, інші священнослужителі та диякони з кадильницями, ідуть у притвор.</p>
                <p><span class="red">Диякон:</span> Спаси, Боже, людей Твоїх, і благослови насліддя Твоє, посіти світ Твій милістю і щедротами, піднеси ріг християн православних, і зішли на нас милості Твої багаті, молитвами Всепречистої Владичиці нашої Богородиці і Приснодіви Марії, якої Непорочного зачаття сьогодні торжественний празник світло звершуємо, силою Чесного і Животворящого Хреста; заступництвом чесних небесних сил безплотних; чесного, славного пророка, Предтечі і Хрестителя Йоана; святих, славних і всехвальних апостолів; во святих отців наших, і вселенських великих учителів і святителів – Василія Великого, Григорія Богослова, і Йоана Златоустого; во святих отця нашого Миколая, архиєпископа Мир Лікійських, чудотворця; святих рівноапостольних Кирила і Методія, учителів слов’янських; святого благовірного і рівноапостольного Володимира Великого, князя Київського; і блаженної княгині Київської Ольги; святих князів і страстотерпців Бориса і Гліба, мучеників і ісповідників; великого князя Михаїла і боярина його Теодора, Чернігівських чудотворців; во святих отця нашого Стефана, ісповідника, Архиєпископа Сурожського; святителя Іларіона, першого руського митрополита Київського; і святих отців наших – Ісаї, єпископа, і Авраамія, архимандрита – Ростовських чудотворців; преподобного Стефана, ігумена Печерського, єпископа Володимира Волинського; во святих отця нашого Кирила, єпископа Турівського; преподобного Микити, стовпника Переяславського, чудотворця; святого священномученика Йосафата, архиєпископа Полоцького; святих славних і добропобідних мучеників; і блаженних тринадцяти мучеників у Пратулині убієнних; священномучеників, ісповідників і святителів наших, за віру в Христа Господа життя своє положивших: Миколая, екзарха Волинського, нового чудотворця; Григорія, єпископа Станиславівського; Йосафата, єпископа Перемиського і Самбірського; Теодора, єпископа Мукачівського; Никити, єпископа Канадського; Василія, архиєпископа Львівського; Григорія, єпископа Перемиського; Йоана, єпископа Івано-Франківського; Симеона, таємного єпископа, страстотерпця; і з ними преподобномучеників і отців наших: Леонтія, екзарха Російського, і Климентія, архимандрита Унівського; блаженних ієромонахів – Северіана, Йоакима і Віталія, у граді Дрогобичі убієнних; Зиновія, ієромонаха, розп’ятого руками безбожників; Йоана, ієромонаха, страстотерпця; священномучеників ієреїв Андрія, Романа, Миколая, Петра і Олексія; Омеліяна, протоієрея, пастиря в’язнів Майданека, заради благовістя Христа Господа нашого многопострадавшого; Миколая, ієрея, і Володимира, співця, страстотерпців Страдчанських; преподобномучениці Тарсикії, убієнної; блаженних Олімпії і Лаврентії, і всіх інших новомучеників землі української, за віру в Христа і благочестя претерпівших страждання; преподобних і богоносних отців наших Антонія Києво-Печерського, первоначальника монашого життя на Русі, в Ближніх Печерах спочиваючого; і Теодосія, ігумена монастиря Печерського, спільного життя начальника; преподобних Аліпія, іконописця, і Агапіта, лікаря безкорисливого; і всіх отців Києво-Печерських, в Ближніх і Дальніх Печерах спочиваючих; та інших преподобних і богоносних отців і матерів наших; преподобної Євфросинії Полоцької, ігумені монастиря Святого Спаса; блаженної преподобної матері нашої Йосафати; святих і праведних богоотців Йоакима і Анни і всіх святих: молимо Тебе, многомилостивий Господи, вислухай нас грішних, що молимось Тобі, і помилуй нас.</p>
                <p><span class="red">Лик:</span> Господи, помилуй <span class="red">(12 р.)</span>.</p>
                <p><span class="red">Диякон:</span> Ще молимось за Святішого Вселенського Архиєрея Франциска, Папу Римського, і за Блаженнішого Патріарха нашого Святослава, і за високопреосвященних архиєпископів і митрополитів наших, і боголюбивих єпископів наших Кир Йосифа і Кир Степана та всіх боголюбивих єпископів наших, і за, за отців наших духовних і за всю во Христі братію нашу;* і за всяку душу християнську, скорботну й утиснену, що потребує милости й допомоги Божої;* за опіку над містом цим і тими, що живуть у ньому;* за мир і благоустроєність усього світу;* за добробут святих Божих Церков;* за спасіння і допомогу отцям і братам нашим, що пильно і зо страхом Божим трудяться і служать;* за відсутніх і тих, що в дорозі;* за зцілення тих, що в немочах лежать;* за упокоєння, полегшення, блаженну пам’ять і відпущення гріхів усім православним отцям і братам нашим, що раніш спочили і тут та повсюди поховані; * за визволення полонених і за братів наших на служіннях,* і за всіх, що служать і слугували у святому храмі цьому, промовмо всі.</p>
                <p><span class="red">Лик:</span> Киріє, елейсон <span class="red">(12 р.)</span>.</p>
                <p><span class="red">Патріарх:</span> Вислухай нас, Боже, Спасителю наш, надіє всіх людей на землі і тих, що далеко на морі та в повітрі; будь, Владико, ласкавий нам у гріхах наших, і помилуй нас. Милостивий бо і чоловіколюбний Бог єси, і тобі славу віддаємо: Отцю, і Сину, і Святому Духові, нині і повсякчас, і на віки вічні.</p>
                <p><span class="red">Хор:</span> Амінь.</p>
                <p><span class="red">Патріарх:</span> Мир всім.</p>
                <p><span class="red">Лик:</span> І духові твоєму.</p>
                <p><span class="red">Диякон:</span> Голови ваші перед Господом схиліть.</p>
                <p><span class="red">Лик:</span> Тобі, Господи.</p>
                <p><span class="red">Патріарх:</span> Владико многомилостивий, Господи Ісусе Христе, Боже наш! Молитвами пречистої Владичиці нашої Богородиці і Приснодіви Марії, якої Непорочного зачаття сьогодні торжественний празник світло звершуємо і всіх святих, — приємну вчини молитву нашу, даруй нам прощення гріхів наших, покрий нас ласкою своєю, віджени від нас усякого ворога й супротивника. Втихомир наше життя, Господи, помилуй нас і світ твій і спаси душі наші, як благий і чоловіколюбець.</p>
                <p><span class="red">Лик:</span> Амінь.</p>
                <h3 class="red">Стихири на стиховні</h3>
                <p><span class="red">(г. 1):</span> Радуйся, раю духовний,* Господом насаджений на сході, неприступний для ветхого змія!* Посеред раю того є дерево життя вічного − Христос,* з якого живляться всі народи й уникають вічної смерти.* Слава тому, хто прикрасив тебе квіттям усяких чеснот* і запахами усякої ласки* в самім же зачатті твоїм.</p>
                <p><span class="red">Стих:</span> Вся ти гарна і пороку* нема в тобі.</p>
                <p>Радуйся, раю насолоди небесної!* Посеред тебе є джерело води живої,* яка тече до життя вічного − Христа.* Розділилось воно на чотири сторони світу і напоює всю вселенну.* Слава тому, хто напоїв тебе водами своєї благодаті* від першої миті зачаття твого.</p>
                <p><span class="red">Стих:</span> Як лілея між будяками,* так люба моя між доньками.</p>
                <p>Радуйся, раю Божий, земле свята дівича,* не підлегла ніколи прокляттю!* З неї був створений другий Адам − Христос,* в якому благословенні всі земні покоління.* Слава тому, хто з тебе взяв наше тіло* і тебе єдину охоронив від прокляття гріховного,* сповнивши тебе вщерть благословенням* − від самого ж зачаття твого!</p>
                <p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
                <p><span class="red">(г. 5, подіб.: Радуйся):</span> Сьогодні з боку другого Адама − Христа,* що тілом мав уснути на хреснім дереві* і списом бути проколений між ребра,* твориться йому в непорочності Мати і всього живого* − друга Єва, Марія* − на взір обручниці Христової, святої Церкви.* Сам бо Христос хоче з неї народитися тілом.* Однак духом вона сьогодні від нього родиться,* щоб разом з ним виступити* на відродження людського роду.</p>
                <h3 class="red">Пісня Симеона.</h3>
                <p>Нині відпускаєш слугу твого, Владико,* за твоїм словом у мирі.</p>
                <p>Бо побачили очі мої* спасіння твоє;</p>
                <p>Що приготував ти* перед усіма народами;</p>
                <p>Світло на просвіту поганам,* і славу люду твого, Ізраїля.</p>
                <p><span class="red">Лик:</span> Святий Боже, святий Кріпкий, святий Безсмертний, помилуй нас <span class="red">(тричі)</span>.</p>
                <p>Слава Отцю, і Сину, і Святому Духові,* і нині і повсякчас, і на віки вічні. Амінь.</p>
                <p>Пресвята Тройце, помилуй нас;* Господи, очисти гріхи наші;* Владико, прости беззаконня наші;* Святий, завітай і зціли немочі наші імени твого ради.</p>
                <p>Господи, помилуй <span class="red">(тричі)</span>.</p>
                <p>Слава Отцю, і Сину, і Святому Духові:*</p>
                <p>І нині і повсякчас, і на віки вічні. Амінь.</p>
                <p>Отче наш, що єси на небесах,* нехай святиться ім’я твоє,* нехай прийде царство твоє,* нехай буде воля твоя, як на небі, так і на землі.* Хліб наш насущний дай нам сьогодні,* і прости нам провини наші,* як і ми прощаємо винуватцям нашим,* і не введи нас у спокусу,* але визволи нас від лукавого.</p>
                <p><span class="red">Ієрей:</span> Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
                <p><span class="red">Лик:</span> Амінь.</p>
                <p><span class="red">Тропар (г. 6):</span> Радійте, люди, і веселіться* − це бо нині засяяла нам досвітня зірка таїнственного дня* – преблагословенна Діва Марія,* що в лоні чудної Анни непорочно зачинається.* З небесними хорами припавши, поклонімся їй і голосно закличмо:* Радуйся, Мати світла незахідного,* з висоти Сходу Христа Бога нашого,* який нас, що сидимо в тіні смертній, просвітлює* і на шлях миру направляє стопи наші!  <span class="red">(тричі)</span>.</p>
                <p class="red">Під час співання тропаря, диякони кадять тетрапод із чотирьох боків.</p>
                <p><span class="red">Диякон:</span> Господеві помолімся.</p>
                <p><span class="red">Лик:</span> Господи, помилуй.</p>
                <p><span class="red">Патріарх:</span> Господи Ісусе Христе, Боже наш, що благословив п'ять хлібів і п'ять тисяч народу нагодував! Сам благослови † і хліби ці †, пшеницю †, вино †, і оливу, і умножи їх у цім місті  і по всім світі твоїм, та й вірних, що споживають їх, освяти. — Бо ти благословиш і освячуєш усе, Христе Боже наш, і тобі славу віддаємо із споконвічним Отцем твоїм, із всесвятим, ласкавим і животворним твоїм Духом, нині і повсякчас, і на віки вічні.</p>
                <p><span class="red">Лик:</span> Амінь. Нехай буде ім'я Господнє благословенне* від нині і до віку <span class="red">(тричі)</span>.</p>
                <h3 class="red">Псалом 33</h3>
                <p>Благословлю Господа повсякчасно,* завжди хвала його на устах у мене.</p>
                <p>Душа моя нехай Господом хвалиться,* нехай покірні чують те й веселяться.</p>
                <p>Величайте Господа зо мною;* і вознесімо ім'я його разом.</p>
                <p>Я шукав Господа, і він почув мене;* і звільнив мене від усіх моїх скорбот.</p>
                <p>Гляньте на нього й розвеселіться,* обличчя ваше нехай не соромиться.</p>
                <p>Ось візвав бідолаха, і Господь почув,* і врятував його від усіх його напастей.</p>
                <p>Ангел Господній стоїть на варті навкруг тих, що його бояться,* і їх визволяє.</p>
                <p>Спробуйте й подивіться, який добрий Господь.* Блаженний, хто до нього прибігає.</p>
                <p>Бійтеся Господа, його святі,* бо нема нестачі в тих, що його бояться.</p>
                <p>Багаті збідніли й голодують,* а тим, що Господа шукають, ніякого блага не забракне.</p>
                <p><span class="red">Ієрей:</span> Благословення Господнє на вас, з його благодаттю і чоловіколюб'ям, завжди, нині і повсякчас, і на віки вічні.</p>
                <p><span class="red">Лик:</span> Амінь.</p>
                <p><span class="red">Диякон:</span> Премудрість.</p>
                <p><span class="red">Лик:</span> Благослови.</p>
                <p><span class="red">Ієрей:</span> Благословенний Христос, Бог наш, завжди, нині і повсякчас, і на віки вічні.</p>
                <p><span class="red">Лик:</span> Амінь. Утверди, Боже, святу православну віру на віки вічні.</p>
                <p><span class="red">Ієрей:</span> Пресвята Богородице, спаси нас.</p>
                <p><span class="red">Лик:</span> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
                <p><span class="red">Ієрей:</span> Слава Тобі, Христе Боже, уповання наше, слава Тобі.</p>
                <p><span class="red">Лик:</span> Слава Отцю, і Сину, і Святому Духові, і нині і повсякчас, і на віки вічні. Амінь. Господи, помилуй. <span class="red">(тричі)</span>. Блаженніший владико, благослови.</p>
                <p><span class="red">Патріарх:</span> Христос, істинний Бог наш, молитвами пречистої своєї Матері, якої Непорочного Зачаття сьогодні торжественний празник світло звершуємо, святих славних і всехвальних апостолів, і всіх святих, помилує і спасе нас, як благий і чоловіколюбець.</p>
                <p><span class="red">Лик:</span> Амінь.</p>
            </section>
            <footer class="button">
                <p class="chris"><a href="https://www.instagram.com/chris.ua/">Дизайн</a></p>
                <p class="wolyk"><a href="https://www.instagram.com/wolyk7/">Верстка</a></p>
            </footer>
        </div>
    </main>

    
</body>
</html>